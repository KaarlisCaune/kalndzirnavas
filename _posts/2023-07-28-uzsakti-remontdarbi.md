---
layout: post
title:  "Uzsākta Radošas skatu platformas izveide Burtnieku pagasta „Kalndzirnavās”"
excerpt_separator: <!--more-->
---

Burtnieku pagasta „Kalndzirnavās” uzsākti būvdarbi projekta „Radošas skatu platformas izveide Burtnieku pagasta „Kalndzirnavās” ietvaros”.
<!--more-->
Projektā paredzēts izveidot saistošu skatu platformu vējdzirnavu ēkas vaļņa ZR pusē.

Burtnieku vējdzirnavas celtas 1814. gadā, atrodas Dzirnavu kalnā, ar plašu skatu uz Burtniekiem un teiksmaino ezeru. Visapkārt vējdzirnavu ēkai ir 2m augsts, 3,7m plats valnis, no kura paveras plašs skats uz ezeru, Burtniekiem un baznīcu, īpasi koši skati vērojami saullēkta un saulrieta laikā.

Lai sasniegtu projekta mērķi – izveidotu drošu, pieejamu skatu platformu,
paredzēts:

- Vējdzirnavu mūru remonts, dzirnavu lodziņu apdare;
- Kāpņu aprīkošana ar funkcioanālu rokas balstu;
- Platformas labiekārtojums – dizaina soli, informatīvi stendi, interaktīvs ainavas skatu meklētājs;

Būvdarbus saskaņā ar tirgus izpētes rezultātiem veic būvkomersants SIA „Warss+”.

Projekta kopējās attiecināmās izmaksas ir 29332,25 EUR, no tiem 26399,03 EUR LEADER finansējums un 2933,22 EUR Valmieras novada pašvaldības līdzfinansējums. Projektu plānots īstenot līdz 2023. gada novembrim.

**Biedrība Kalndzirnavas**