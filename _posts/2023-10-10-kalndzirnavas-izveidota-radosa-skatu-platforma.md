---
layout: post
title:  "Kalndzirnavās izveidota radoša skatu platforma"
excerpt_separator: <!--more-->
---

Projekta „Radošas skatu platformas izveide Burtnieku pagasta Kalndzirnavās” ietvaros ir atjaunoti vējdzirnavu mūri un veikta
dzirnavu lodziņu apdare. <!--more--> Ārējās kāpnes ir aprīkotas ar funkcionālu rokas balstu. Arī senais dzirnavu valnis ir labiekārtots – uzstādīti atbilstoša dizaina soli, informācijas stendi, skatu rāmis un solārais apgaismojums.

Skatu platformā uz dzirnavu ēkas vaļņa ikviens ir aicināts:

- skatīt un baudīt plašo Burtnieku āraines ainavu telpu;
- uzzināt, kas ir ainava, kā arī iepazīt ainavas elementus: horizontu, plānus, formātus;
- sajust noskaņu, iekadrēt un iemūžināt ainavu atmiņā, fotogrāfijā, skicē vai gleznā;
- uzzināt par gravējumu veidiem senajos dzirnakmeņos un, iedvesmojoties no to dažādības, izveidot savu dzirnakmeni no dabas materiāliem. Dzirnakmeņu fotogrāfijas aicinām nosūtīt e-pastā uz <a href="mailto:kalndzirnavas.burtnieki@gmail.com">kalndzirnavas.burtnieki@gmail.com</a> – Kalndzirnavu tīmekļa vietnē tiks veidota dabas dzirnakmeņu virtuālā galerija.

Darbus bija iespējams veikt pateicoties piesaistītajam finansējumam, Finanšu projekta Nr. 22-09-AL29-A019.2201-000004, kopējās attiecināmās izmaksas ir 29332,25 EUR – no tiem 26399,03 EUR ir ELFLA finansējums, un 2933,22 EUR – Valmieras novada pašvaldības līdzfinansējums.

Projektu realizēja biedrība Kalndzirnavas.

Paldies par atbalstu un sadarbību biedrībai “No Salacas līdz Rūjai”, Zemkopības ministrijai, Lauku atbalsta dienestam un ELFLA – Eiropas Lauksaimniecības fondam lauku attīstībai!

<a href="http://ec.europa.eu/agriculture/rural-development-2014-2020/index_lv.htm" target="_blank">Vairāk informācijas par Eiropas Lauksaimniecības fondu lauku attīstībai pieejams Eiropas Komisijas tīmekļa vietnē</a>

<img src="{{ site.baseurl_root }}/assets/images/association/elfla_leader_logo.png" alt="Nacionālais attīstības plāns | Eiropas Lauksaimniecības fonds lauku attīstībai | LEADER" style="max-width: 100%">

{% 
    include gallery.html 
    images-amount="7"
    prefix="assets/blog/izveidota-skatu-platforma/"
    thumbs-prefix="assets/blog/izveidota-skatu-platforma/thumbs/"
%}